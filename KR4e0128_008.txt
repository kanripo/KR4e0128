# -*- mode: mandoku-view; -*-
#+TITLE: 未軒文集
#+DATE: 2015-08-25 00:21:14.456332
#+PROPERTY: ID KR4e0128
#+PROPERTY: BASEEDITION WYG    
#+PROPERTY: JUAN 卷八
<pb:KR4e0128_WYG_008-1a>¶
欽定四庫全書¶
　未軒文集巻八¶
　　　　　　　　　　　　明　黄仲昭　撰¶
　五言詩¶
　　題畫山水扇¶
結屋蒼松裏悠然趣不羣柴門扄濕翠蘿逕入寒雲山¶
轉紅塵隔溪横碧靄分煙霞應莫戀天上有明君¶
　　題萬夀觀萬花園殿後軒¶
<pb:KR4e0128_WYG_008-1b>¶
碧殿臨幽沼開軒水氣清紅蓮饒曉色緑竹作秋聲萍¶
散魚吹浪林喧鳥弄晴僊家良在此何必問蓬瀛¶
　　送庶吉士鍾美宣乃叔還番禺¶
逺謁鑾坡署殷勤訪阿咸羊城勞客夢潞水問歸帆荔¶
子紅垂屋榕隂翠遶巖品題應有句珍重示來緘¶
　　送楊汝介奉其父考功公之命歸省祖母¶
逺奉嚴君命重闈問起居異鄉頻有夢故國久無書潞¶
渚氷消後都門酒盡初愁心關去住臨别重躊躇¶
<pb:KR4e0128_WYG_008-2a>¶
　　圃東新井¶
玉署井初成寒泉一鏡平潤滋蒼蘚茁色映翠梧清澄¶
碧涵天影虛圎浸月明何由分涸轍枯鮒總囘生¶
　　愛蓮為潞陽戴景元賦¶
蓮自濓溪後先生獨愛之畫船頻載酒彩筆每題詩佳¶
色看偏好幽香齅更宜箇中有眞趣浮世幾人知¶
　　題崆峒拱夀圖夀林文華先生母¶
雲路雙丹鳳慈闈獻夀觥養分天禄厚舞著錦衣輕南¶
<pb:KR4e0128_WYG_008-2b>¶
極乘雲降崆峒駕鶴迎華筵申頌禱同看海塵生¶
　　謁延平書院二首¶
九峯分一脉遺廟䇄當中横翠軒猶在濯纓亭已空溪¶
山閒霽月草樹自春風僊梵爭華侈傷哉吾道窮¶
　　二¶
先生不可作千載仰儀刑道脉承伊洛心傳在考亭池¶
涵新漲緑碑蝕古苔青墜緒今誰續斜陽草滿庭¶
　　和駱順庵邑博雨中見懐韻¶
<pb:KR4e0128_WYG_008-3a>¶
良晤連朝阻慿髙望泮宫煙雲迷旦暮樓閣隠青紅溪¶
漲千峰雨蟬鳴一葉風知君能念我兩地思應同¶
　　遊昭武西塔寺和劉太守仁甫韻¶
偶同登古寺樓閣夕陽邊列雉低連樹遙山翠倚天勞¶
生成底事客路又經年只合還山去塵纓濯澗泉¶
　　遊昭武福山寺¶
野寺峰巒合雲扄晝闃寥虚窓臨樹杪曲閣遶山腰何¶
事勞車馬頻年走市朝却慚林下衲閉户草蕭蕭¶
<pb:KR4e0128_WYG_008-3b>¶
　　拙戒吳方伯亭成翠渠有詩寄題因次韻二首¶
聞說吳方伯幽亭搆已成四簷深樹暝一雨小池平鷗¶
鷺依人宿蓴鱸約客烹良遊嗟未遂幾度夢中行¶
　　二¶
一叚崆峒景何須訪廣成春増晴野緑雲補亂山平酒¶
泛黄花飲茶分活水烹芳鄰如可借杖屨日隨行¶
　　送韋提學致仕還家二首¶
諸生沾化雨臨别思茫茫經濟違初志蓴鱸憶故鄉琴¶
<pb:KR4e0128_WYG_008-4a>¶
隨孤鶴去鴻共片雲翔一笑忘言處還家菊正黄¶
　　二¶
老我方投笏先生復掛冠世途機穽險吾道應酬難蝸¶
角閒爭懶槐柯短夢闌扁舟欣抵岸滄海任狂瀾¶
　　山亭為龜塘廖氏應修賦次周翠渠韻¶
小亭依水竹山色共霏微散帙雲浮几彈琴月在幃鵷¶
鸞行簉羽鷗鷺暫忘機一榻期相借風雩同咏歸¶
　　題坦齋所作小畫次周翠渠韻¶
<pb:KR4e0128_WYG_008-4b>¶
孤艇斜陽外羣峰紫翠横水光浮日色蕩漾一川明¶
　　邵武黄溪鋪左有飛瀑數十丈懸石崖如布¶
山上白雲深雲中出飛瀑囘看不見源疑從天上落¶
　　遊囊山寺追和柯竹巖先生韻四首¶
一徑斜通寺蒼松帶碧溪樓臺晴日麗雲海暮山低亭¶
擁蒼霞暝窓橫翠靄齊老僧誰得似長伴白雲棲¶
　　二¶
吾郡多奇勝都無讓古囊松風囘爽籟巖桂散天香把¶
<pb:KR4e0128_WYG_008-5a>¶
酒鶯啼樹橫琴月到床髙情邈難寫一笑晚山蒼¶
　　三¶
寺逺人稀到巖扉盡日扄鳥窺山殿供風亂石床經巢¶
鶴松枝老潛蛟澗水腥同遊總知已相對眼俱青¶
　　四¶
遊倦還髙閣慿闌思轉豪雨收山擁翠潮至海増濤逺¶
戍孤煙淡平原獨樹髙勝遊情不極重擬約同袍¶
　　登辟支巖追次柯竹嚴先生韻二首¶
<pb:KR4e0128_WYG_008-5b>¶
層巖窮勝覽舉首近晴空城郭斜陽外村墟斷靄中野¶
水連雲白殘霞映樹紅東南天更逺極目沒㝠鴻¶
　　二¶
造化鍾靈秀閒雲自辟支泉源分處逺巖穴鑿來奇地¶
僻藤埋徑年深蘚翳碑幽禽迎客語繾綣似相知¶
　　登九僊觀舒嘯臺(臺在三山九仙觀崖石下初/蔽榛莽成化丁未始闢為臺)¶
榛莽新芟闢天然數仞臺烟雲連睥睨殿閣俯崔嵬逺¶
岫横江斷寒潮到郭囘登臨一舒嘯天地旅懐開¶
<pb:KR4e0128_WYG_008-6a>¶
　　鄉貢進士三山王士奇大父母挽詩二首¶
良玉堪瑚璉宏材中棟梁雲衢淹素志旅夢熟黄粱書¶
閣芸香散吟壇草色荒賢孫髙擢第應是慶源長¶
　　二¶
淑德由天賦髙堂足母儀梨雲飛夢杳薤露些歌悲雙¶
璧同𤣥室諸孫見白眉徽音應不朽太史勒穹碑¶
　　往徳安過東林寺讀始祖唐御史公詩韻六首¶
廬阜稱兹刹乾坤幾許時題詩憶吾祖覽勝愜幽期鹿¶
<pb:KR4e0128_WYG_008-6b>¶
飲清溪水鶴巢古樹枝我來訪蓮社山色映清池(晉陶/靖節)¶
(與陸静修等十八/人結白蓮社于此)¶
　　二¶
東林聞自昔夢想已多時頗喜兹行便聊償夙所期苔¶
荒繙貝處刼化偃松枝贏得芙蕖在年年發舊池(謝康/樂嘗)¶
(繙譯佛經鑿池于此祖詩繙譯如曽見白/蓮開舊池古松晉時植祖詩松偃數朝枝)¶
　　三¶
經過聊駐節正值浴沂時野鳥如相迓雲山似有期水¶
<pb:KR4e0128_WYG_008-7a>¶
清泉傍石林密樹交枝怪底坐忘去幽亭俯碧池¶
　　四¶
下馬日停午隂雲解駁時縱觀須盡興重到恐難期花¶
雨紅飄逕松嵐翠滴枝前峰髙見塔指㸃是天池(寺前/正對)¶
(廬山天池峯峯頂有寺寺前有/石池寺後有浮圖髙出林杪)¶
　　五¶
縱忙須暫住周覽更何時山色千年在人生百嵗期香¶
斜風入榭花落鳥爭枝瀹茗澆吟吻山僧汲小池(寺有/泉出)¶
<pb:KR4e0128_WYG_008-7b>¶
(石間極清冷寺僧甃石為小/方池作亭覆之名曰玉壺氷)¶
　　六¶
未了公家事匆匆少暇時偶因逢老衲聊共話心期倦¶
驥悲塵皁痴鳩憶故枝君恩猶未報行路敢差池¶
　　再經廬山東林寺又用始祖御史公韻賦六首¶
昔年曽過此猶記暮春時驄馬重來日隙駒三載期雲¶
閒經雨岫花發向陽枝春草撩詩興分青入古池¶
　　二¶
<pb:KR4e0128_WYG_008-8a>¶
青山如有待不改昔年時重到寧非幸佳遊不負期亂¶
雲生石罅一鳥囀花枝昨夜知經雨幽庭水滿池¶
　　三¶
慧逺因陶令髙名著昔時虎溪同笑傲蓮社共襟期故¶
址更新宇喬林非舊枝千年遺跡在惟説兩荷池¶
　　四¶
問道潯陽郡諸生候幾時未窮殘日興仍擬復來期霽¶
景酣春意紅芳間緑枝山中春社過飛燕亂差池¶
<pb:KR4e0128_WYG_008-8b>¶
　　五¶
徙倚看竒勝乾坤雨霽時林巒含喜色花鳥似前期晴¶
竹黄金影新梧碧玉枝幽亭事事好不獨瞰清池¶
　　六¶
山水重看處韶華正麗時勝遊良自慰浮世亦難期鳥¶
瞷齋僧飯猿攀飲澗枝所嗟公事迫未得看天池¶
　　大雨雪六首(時㑹同寅飲憲副吳公有賞雪嘗/新酒吟風集故人句因足成律)¶
賞雪嘗新酒吟風集故人嵗窮雖覺凛道合亦如春霜¶
<pb:KR4e0128_WYG_008-9a>¶
鬢年華邁雲扄歸夢頻明年復今夕未卜更相親¶
　　二¶
賞雪嘗新酒霜臺散晚衙杯乾情自洽風勁勢尤加入¶
面囘春意開牕訝月華豐穰應有象佇聼頌汙邪¶
　　三¶
賞雪嘗新酒初昏喧漸沈從容論世事慷慨發豪吟黼¶
扆清光逺江湖憂念深蒼生猶凍餒何以慰吾心¶
　　四¶
<pb:KR4e0128_WYG_008-9b>¶
賞雪嘗新酒同寅喜盍簪跳珠初淅淅飛絮漸𣯶𣯶髙¶
論兼今古清歌雜笑談老予慳飲量今夕亦沈酣¶
　　五¶
賞雪嘗新酒空庭夜色明偶因公事暇聊適片時情紫¶
塞烽猶警黄河水未平迂踈無寸補空有二毛生¶
　　六¶
賞雪嘗新酒忘形孰主賓心交非市道情洽見天眞民¶
俗猶趨薄儒風未返淳一尊應暫適終合乞閒身¶
<pb:KR4e0128_WYG_008-10a>¶
　　次韻贈提督踏量屯田程主事¶
四牡歴丘墟民風隨地書逢人詢敝政計日趣輶車兵¶
欲儲糧餉民思奠室廬使君今䖏分須體聖明初¶
　　江湖壯遊和李侍御尚絅韻¶
仗劒别鄉土乾坤欲遍行慿髙能作賦弔古獨傷情草¶
沒唐虞甸苔荒豐鎬城經遊何地好我亦濯塵纓¶
　　送方君子大赴春官二首¶
才子氣如虹雕鞍白玉驄攜書萬里外獻策五雲中豹¶
<pb:KR4e0128_WYG_008-10b>¶
變南山霧鵬摶北海風此心逐流水一路與君同¶
　　二¶
髙折蟾宫桂殷勤謁聖君論交感知已對酒惜離羣劒¶
浦舟搖月棃關路入雲庭闈囘首處離思漫紛紛¶
　　送李君唐英赴春官二首¶
秋雨度江城攜書上帝京雲山横去路烟草感離情已¶
冠棘闈選還魁蘭省名他時霄漢上珍重樹芳聲¶
　　二¶
<pb:KR4e0128_WYG_008-11a>¶
感别情偏切離筵酒易酣孤舟搖霽月一騎入晴嵐戀¶
闕心懸北思親夢繞南明朝倚樓處雲樹思難堪¶
　　送林君季厚赴春官二首¶
嚴翁黄閣老君復紹清芬月窟攀髙桂天庭謁聖君征¶
帆衝暮靄驛騎入秋雲他日青霄上相期更策勳¶
　　二¶
欲獻天人策殷勤覲九重朝陽鳴彩鳳瀚海起潛龍錫¶
宴宫花豓題名御墨濃嚴翁調鼎暇獻夀啟黄封¶
<pb:KR4e0128_WYG_008-11b>¶
　　秋夜囘文¶
絃管雜歌謳坐間竹簟幽蟬聲幾樹暝雁陣一天秋烟¶
寺僧敲磬月樓更轉籌年華任醉飲興適即忘憂¶
　　棃關讀林九牧遺刻¶
昆季同經此題詩在翠微要穿楊葉過方向嶺頭歸姓¶
字終聨擢山川與有輝至今苔未蝕讀罷思依依¶
　　楓嶺¶
楓嶺度征軒臨風思惘然蒼松悲唳鶴深谷慘啼鵑泉¶
<pb:KR4e0128_WYG_008-12a>¶
雜山頭雨人穿樹杪烟庭闈何處是長望白雲邊¶
　　客中四時詞¶
花影隨日移鳥聲逐風度索居元寂寥祇恐韶光暮¶
　　二¶
暑雨潤吟牋薰風清緑綺新蟬欺客愁庭槐吟不止¶
　　三¶
荷落一池風菊開三徑雨無窮離别懷況聽寒蟲語¶
　　四¶
<pb:KR4e0128_WYG_008-12b>¶
飛雪透疎櫺隆寒襲重被鄉心觸景生惆悵難成寐¶
　　棃嶺道中十八首¶
古樹吼寒風危峰映夕照對景獨傷懐厭聽哀猿嘯¶
　　二¶
翠壁瀉寒泉蒼林棲薄霧日暮白雲深忘却閩關路¶
　　三¶
楓葉飄殘紅松林生寒碧役役世上人奔走不遑息¶
　　四¶
<pb:KR4e0128_WYG_008-13a>¶
深林蔽夕陽寒泉瀉蒼壁雙親久别離瞻雲情罔極¶
　　五¶
峰髙覺澗深山轉疑路絶村逺投宿遲松梢掛新月¶
　　六¶
地暖樹未凋臘殘梅欲放無端景物竒妝㸃詩懐壯¶
　　七¶
孤鶴唳蒼松哀猿嘯寒月遊子久未歸對景鄉心切¶
　　八¶
<pb:KR4e0128_WYG_008-13b>¶
鳥道碧苔封斷橋芳草沒峰危似虎蹲樹古如龍屈¶
　　九¶
古寺倚雲岑幽亭闞烏道肩輿行處髙西風落人㡌¶
　　十¶
衰草遶山深暗泉縁澗響岧嶤嶺路髙白雲隨足長¶
　　十一¶
花發不知名水落石潭響山川爭秀麗吟餘足清賞¶
　　十二¶
<pb:KR4e0128_WYG_008-14a>¶
樹擁碧山深水急寒灘淺佳景難收拾新詩謾裁剪¶
　　十三¶
野燒明荒山寒林覆深澗風景役吟魂忘却浮生嘆¶
　　十四¶
白石積蒼苔青林雜紅樹翹首望鄉山雲深知何處¶
　　十五¶
風飄野菊香霜壓山楓敗客思誰能寛賴有同袍在¶
　　十六¶
<pb:KR4e0128_WYG_008-14b>¶
溪轉板橋斜峰迴鳥道曲山泉最可人清音潄寒玉¶
　　十七¶
斷霞横蒼山淡烟迷逺樹草傍幽泉生氷凝如玉筯¶
　　其八¶
花開不為春路濕非關雨空谷一聲傳山川學人語¶
　　夏夜宿萬夀觀萬花園次友人李唐英韻¶
夏夜琳宫裏開軒面面清池幽荷簇錦庭淨月鋪瓊修¶
竹弄晴影疎松起籟聲無端青草夢盡向此中生¶
<pb:KR4e0128_WYG_008-15a>¶
　¶
　¶
　¶
　¶
　¶
　¶
　¶
　¶
<pb:KR4e0128_WYG_008-15b>¶
　¶
　¶
　¶
　¶
　¶
　¶
　¶
　未軒文集巻八¶
