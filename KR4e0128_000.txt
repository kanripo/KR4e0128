# -*- mode: mandoku-view; -*-
#+TITLE: 未軒文集
#+DATE: 2015-08-25 00:21:14.303025
#+PROPERTY: ID KR4e0128
#+PROPERTY: BASEEDITION WYG    
#+PROPERTY: JUAN 提要
<pb:KR4e0128_WYG_000-1a>¶
欽定四庫全書　　　　　集部六¶
　未軒文集　　　　　　　别集類五(明/)¶
　　提要¶
　　　　(臣/)等謹案未軒文集十二巻明黄仲昭撰仲¶
　　　　昭名潛以字行莆田人成化丙戌進士官至¶
　　　　江西提學僉事是集為其門人劉節所編凡¶
　　　　文六巻詩五巻詞一巻而以詩文墓誌銘附¶
　　　　之仲昭官編修時與章懋莊㫤並以疏爭元¶
<pb:KR4e0128_WYG_000-1b>¶
　　　　宵烟火詩廷杖謫官當時有翰林三君子之¶
　　　　目後懋與㫤並以聚徒講學為事而仲昭獨¶
　　　　刻意紀述八閩通志延平府志邵武府志南¶
　　　　平縣志興化府志皆所編録故楓山定山之¶
　　　　名滿於天下仲昭㡬為所掩然三人氣節相¶
　　　　同居官清介相同文章質實亦略相同未可¶
　　　　以仲昭篤志勵行不作語録遂分優劣於其¶
　　　　間也林瀚作仲昭墓誌稱其作為文章渾厚¶
<pb:KR4e0128_WYG_000-2a>¶
　　　　典重無艱深聱磽之語鄭岳莆陽文獻傳亦¶
　　　　稱其有未軒集若干巻文詞典雅今觀其集¶
　　　　雖尚沿當日平實之格而人品既髙自無鄙¶
　　　　語頡頏於作者之間正不以坦易為嫌矣乾¶
　　　　隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　　(臣/)　陸　費　墀¶
